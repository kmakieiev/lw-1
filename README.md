# Лабораторна робота №1 
# "Вивчення HTML, Git та GitHub Pages"

## 1.1 Мета роботи

1. Вивчити принципи побудови HTML-документа, його структуру та форматування. Розглянути можливості форматування тексту, організації списків, використання гіперпосилань, форм та графіки у web-документах. Поняття табличного подання даних.

2. Ознайомитись із системою контролю версій (CКВ) Git та можливостями сервісу Github Pages.

## 1.2 Необхідні засоби

Для виконання лабораторної роботи рекомендується використовувати таке відкрите програмне забезпечення:

-   Редактор коду, наприклад, MS Visual Studio Code або будь-який інший редактор, з яким ви зручно працюєте і який підтримує підсвічування синтаксису (наприклад, Notepad++, Sublime Text, Atom, Brackets тощо).
-   Веб-браузери Mozilla Firefox або Google Chrome.
-   СКВ Git (для роботи з сервісом GitHub Pages потрібен доступ до мережі Інтернет).

## 1.3 Порядок виконання роботи

1. Створити HTML-документ на довільну тематику на основі довільного макета сторінки (одноколонкового, 2-х або 3-х колонкового), приклад структури сторінки з двома колонками). Основний контент сторінки повинен містити блокові та рядкові елементи, заголовки. Зміст довільний. Можна використовувати табличну верстку ‐ з метою кращого знайомства з HTML та розуміння недоліків цього способу побудови сторінки. 

2. Відповідно до варіанту, обов'язково використовувати у створеному документі:

    - Фрагмент оформленого тексту, використовуючи теги для напівжирного виділення тексту, виділення курсивом, під- та надрядкового креслення, а також використовуючи &-сутності для спеціальних символів.
    - Список.
    - Таблицю з даними, наприклад, відомості про книгу, де є дві колонки: назва розділу та відповідні сторінки.
    - Форму з керуючими елементами для голосування.
    - Гіперпосилання та зображення.

3. Скористатися сервісом Github Page. Для роботи з локальним репозиторієм та взаємодії з віддаленим репозиторієм на Github використовувати консоль (cmd, PowerShell, Git Bash або їх аналоги, що дозволяють без підказок використовувати команди Git). При отриманні відпрацювання можливі запитання стосовно роботи з репозиторієм.

4. Перевірити відображення створеного веб-ресурсу у різних браузерах.

5. Перевірити створений документ на валідність за допомогою онлайн-сервису, в якому використовувати URL-адресу опублікованого на Github Pages документа.

6. Внести до проекту вказані викладачем (при спробі отримання відпрацювання) зміни.

## Варіант завдання

Ваш варіант завдання включає такі обов'язкові елементи у створеному HTML-документі:

-   Фрагмент оформленого тексту, де потрібно звернути увагу на правильне відображення вказаного варіантом зображення, використовуючи відповідні HTML-теги для форматування: ![var_math2](https://github.com/int-tech-kmakieiev/lw-1/assets/145360919/97959405-6992-4803-825a-9aab61f7cc7e)

-   Випадаючий список студентів групи (можна обмежитися студентами однієї бригади).
-   Таблицю з даними про зміст довільної книги, де є дві колонки: назва розділу та відповідні сторінки.
-   Форму для введення інформації про студента.
-   Відносне гіперпосилання, яке веде до необхідного розділу іншої сторінки цього ресурсу.
